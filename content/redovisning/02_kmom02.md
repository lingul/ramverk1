---
---
Redovisning kmom02
=========================

Jag tror att jag har jobbat med MVC baserade ramverk i tidigare kurser. När jag läser om MVC så inser jag att jag har arbetat efter detta arkitekturmönstret tidigare utan att veta om det. Jag har jobbat med ramverket Flask, som jag tror använder MVC. Även Databas-kursen där vi jobbade med Node i Express, så delade vi upp koden i modeller, kontroller och vyer. Likadant i kursen Webapp så följde vi samma mönster. Vi jobbade ju också med Flask i oopython och ANAX i oophp kursen. Det betyder dock inte att jag är expert på MVC. Långt ifrån. Jag läste om MVC i de rekommenderade artiklarna (wikipedia artiklarna). Den stora fördelen jag kan se med att använda moduler att man får bättre kodstruktur och man slipper att repetera samma kod i olika kontroller klasser. Det blir även lättare att fördela uppgifterna om det är flera personer som jobbar med projektet.

SOLID är ett designmönster som består av fem principer på hur man bör bygga sin kod inom objektorienterad programmering.

S: Single responsibility principle, En klass ska bara ha ett ansvarsområde.
O: Open–closed principle, Klasserna ska vara öppna så att man kan vidareutveckla dem, men stängda så att man inte får ändra eller påverka dess funktionalitet.
L: Liskov substitution principle, Alla klasser skall kunna ersättas av sina subklasser.
I: Interface segregation principle, Klasserna ska inte behöva implementera gränssnitt/interface som de inte behöver eller använder.
D: Dependency inversion principle, klasserna ska vara oberoende av varandra.

Mina källor: wikipedia-EN wikipedia-SE

Det är svårt att säga om jag har erfarenhet då jag inte så ofta tänker på att jag använder ett specifikt designmönster. Jag har antagligen använt det men jag skulle inte säga att jag har någon jättestor koll på det. Men vad jag förstår så är SOLID ett designmönster. När jag googlar på designmönster däremot så får jag upp att de kan delas upp i grupperna Creational patterns, Structural patterns och Behavioral patterns. Det som jag känner igen från creation patterns är Dependency Injection som är något som Mikael använder i sitt ramverk. Från structural patterns känner jag igen Front controller även detta från ramverket Anax, där Front controller tar hand om alla inkommande requests. Men generellt verkar det som att ett designmönster är ett sätt att lösa ett återvändande problem inom programmering.

Jag valde att studera Laravel eftersom det var, enligt min undersökning från förra kursmomentet, det populäraste ramverket i PHP. Ramverket var strukturerad bra och uppdelad i flera kategorier såsom Controllers, Views osv. Ramverket liknar ANAX, för jag kände igen flera ämnesområden som finns med i manualen. Jag kollade också på Symfony. Något som jag tyckte var intressant var att man även där gör kontroller-klasserna väldigt likt Anax.


Jag har insett att jag har arbetat efter MVC-mönstret utan att ha vetat/tänkt på det. Det är bra att man nu har den vetskapen. Jag har också lärt mig hur man kan använda ipstack för att koppla en ip-adress mot en geografisk position.

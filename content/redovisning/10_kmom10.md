---
---
Redovisning kmom10
=========================

Krav 1, 2, 3: Gruden
Jag började med att skapa databasen och tabellerna. Jag valde att använda mysql för jag känner mig mest bekväm med det. Webbplatsen är skyddad av inloggning. Jag har gjort så att användaren kan se förstasidan och läsa igenom frågorna och om-sidan utan att vara inloggad. Dock kan man inte skapa, kommentera eller rösta på frågorna utan att vara inloggad.

Man kan skapa ett konto och redigera det på sin profil-sida. Användaren har en gravatar bild.

Startsidan visar upp de tre nyaste frågorna som har ställts först. Därefter för man en översikt på de tre taggar som används mest på webbplatsen. Man kan sedan se de tre användarna som har samlat mest poäng genom att vara aktiva på webbplatsen. 

Sedan har jag en sida med en översikt av frågorna. Här ser du alla frågor som har ställts på webbplatsen, samt hur många poäng och svar respektive fråga har.  Frågorna börjar med de nyaste frågorna längst upp och sedan de äldsta neråt. Så man kan alltså alltid se de nyaste frågorna först.

För att skapa din egna fråga så behöver du först vara inloggad. När man klickar på titeln på frågan i översikten så kommer man till sidan relaterad till frågan. Här kan du se all text i frågan, användarens profilbild, när frågan skapades och alla relaterade taggar. Du kan klicka på dessa taggar för att se alla frågor kopplade till just den taggen. Direkt under frågan kan man se kommentarerna kopplade till frågan om det finns sådana. Efter dessa kommer alla svaren som användarna kan ge. Du kan även sortera dessa med datum eller rank. Kommentarer kan även ges till dessa svar. Om du är inloggad när du kollar igenom frågan så kan du rösta på alla frågor/svar/kommentarer. Du kan även lägga till ett eget svar till frågan. Om det är du själv som har ställt frågan så har du möjligheten att märka ut det som ett accepterat svar. Alla frågor, kommentarer och svar skrivs ut som Markdown kod.

Nästa sida innehåller taggarna. Här ser du alla taggar som går att hitta på webbplatsen. Om du klickar på en tag så får du upp en översikt med alla frågor som är kopplade till just den taggen. 

Om-sidan innehåller allmän information om webbplatsen och mig själv. Det finns även en länk till det GitHub repo som är kopplat till denna webbplats.

Vid profilen kan du se din egna profil. Här ser du alla frågor/kommentarer och svar som du har lagt till på webbplatsen. Du ser även information om dig själv, din gravatar, och du kan även se hur många (up-votes) och (down-votes) som du har delat ut på webbplatsen. När du är på din egna profil så kan du logga ut eller redigera din profil. Du kan även se andra personers profiler genom att klicka på deras namn på framsidan eller vid en frågesida. Här ser du liknande information som du ser på din egna sida, dock kan du såklart inte redigera eller logga ut från någon annans profil.

Sidan finns på GitHub tillsammans med en README som beskriver hur man kan installera sin egna version. Det Finns även en bash fil som skapar databasen med tabeller till användaren. Repot på GitHub är länkat till byggtjänster och i README finns därför motsvarande badges.

Krav 4: Frågor
När man som användare är inloggad så kan rösta på svar och frågor med +1 (up-vote) eller -1 (down-vote). Alla svar kan sorteras enligt datum eller ranken på svaret. Översikten över alla frågorna visar upp hur många svar och poäng en fråga har. En användare kan endast rösta en gång per inlägg. Varje röst som en användare får på sitt inlägg ger 1 poäng till användaren rank.

Krav 5: Användare
Webbplatsen använder sig av ett poängsystem för att belöna de mest aktiva användarna. En användare kan samla poäng genom att skriva frågor/svar och kommentarer. Användaren får även poäng beroende på hur många (up-votes) man har på sina inlägg. Alla poäng summeras och används för att sedan ge användaren en ‘rank’. Rankerna består av svårigheten av programmeringsspråk enligt programmerare, så en helt ny användare har endast en ‘html’ rank medans en mer aktivt användare kan ha en ‘Java’ rank. Användarens profil visar även upp de frågor/kommentarer och svar som användaren har skapat. De är även kopplad till den specifika fråga som man har gjort inlägget inom. Vid profilens detaljer kan man även se en översikt om hur många (up-votes) och (down-votes) användaren har gett ut till de olika inläggen som finns på webbplatsen. 

Allmänt
Genomförandet av projektet gick relativt bra, projektet var intressant men svårt. Jag hade svårt att förstå hur allt ska kopplas ihop. Det blev bland annat lite rörigt med kommentarer på frågor och svar.

Tankar om kursen
Jag tycker att kursen har varit väldigt blandad,  med både bra och mindre bra saker. Vissa kursmoment var ganska trevliga att genomföra då man förstod vad man skulle göra. Något som var mycket luddigt att genomföra var arbetet med moduler. Jag och de jag pratade med tyckte att det kändes som fel sätt att lära sig om moduler och att en hel del saker saknades för att förstå hur det skulle genomföras. Jag skulle nog ge kursen en 5/10 då jag mestadels tyckte att ramverken var dåliga och svåra att jobba med, samt att jobbet med moduler var krångligt men ändå lite intressant. Förbättringar vore att få jobba med andra ramverk. Jag hade inte rekommenderat kursen även om de hade velat lära sig om ramverk.

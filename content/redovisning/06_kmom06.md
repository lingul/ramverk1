---
---
Redovisning kmom06
=========================

Jag tycker att modulen anax/htmlform verkar vara en smidig lösning för att jobba med formulärhantering. Det är skönt att man slipper koda formulären för hand för jag antar att det kan ta lång tid. Htmlform verkar vara bra lösning att använda när man vill jobba med CRUD formulären.

Ramverket symfony använder sig av ‘symfony/form’ som liknar HTMLForm. Symfony beskriver denna modul som en kraftfull form funktion som ger en mängd med funktioner för att flera funktioner och även riktigt komplexa situationer. Deras arbetsflöde utgår från att man först bygger formen i en kontroller eller använder sig av dedikerad form klass. Sedan gör man en render på formen i en template så att användaren kan redigera. Sista så processerar man formen för att validera, transformera eller göra något annat med den inkommande datan.

Active record är användbart då man lätt kan spara information så att den blir återanvändbar. Det även relativt lätt att förstå och gör arbetet mer läsbart. Men koden i bakgrunden är inte anpassad till alla slags situationer och användningsområden. Det kan vara okej att använda detta till mer simpla applikationer, men man ska nog undvika att använda Active record på större applikationer då det kan påverka prestandan negativt.

När jag undersökte Larvel såg jag att de använder sig av ett bibliotek som heter Eloquent Orm som är en implementation av Active Record. Att koppla databasen på andra ramverk såg ganska likadant ut som vi gör här i Anax.

Scaffolding är egentligen copy-paste. Det innebär dock att man slipper skriva om koden. Istället skriver man en template och återanvänder den genom scaffolding. Fördelen är därför att man inte behöver skriva om samma kod flera gånger. Nackdelen blir att man kommer ifrån koden och kanske inte förstår hur systemet fungerar. Därför är det viktigt att läsa igenom den kod som scaffoldas fram. En annan nackdel är det som scaffoldas fram kan vara betydligt mer kod än vad som egentligen behövs för ändamålet.

De flesta ramverk som jag tittade på använder mest scaffolding på CSS och JavaScript med hjälp av npm.

Om man ska jobba med en extern modul så tycker jag att den modulen ska vara enhetstestad och klar för att man ska lätt kunna integrera den. Det blir svårt att enhetstesta kod som någon annan har skrivit då man inte har koll på vad alla delar i koden faktiskt gör.

Mitt TIL är designmönstret Active Record, som verkar vara ett smidigt sätt att sköta förfrågningar till databasen.
